Cornelium Tacitum quum in aliis grammaticis ratio-
nibus permultis ab usu optimorum scriptorum vel eorum,
qui aureae, quam vocant, sunt aetatis, recedere, tum, si
quaerimus, quam iu usu dativi finalis, qui dicitur, viam
ac rationem secutus sit, ultra usum priorum scriptorum
progressum sua et propria protulisse, ii, qui in scriptis
eius interpretandis vel in arte grammatica latinae linguae
pertractanda versati sunt, iam haud raro contenderunt¹).
Neque tamen, quod sciam, quisquam orationis genus Ta-
citeum hac ex parte copiosius accuratiusque perscrutatus
est. Atqui hac aetate, -quum in dicendi genere singulo-
rum scriptorum et graecorum et latinorum etiam minimis
ex partibus perscrutando et examinando ‘docti viri dili-
gentissime versantur summumque consumunt laborem, ac,
si hunc ipsum scriptorem respicimus, de plurimis parti-
bus capitibusque elocutionis eius est disputatum, haud
alienum mihi videbatur, si quid ex usu dativi casus Ta-
citeo aliorum scriptorum, ubi aptum videbatur, instituta
comparatione, in medium proferrem. Ac sane operae pre-
tium putandum est cognoscere, quae hic scriptor, a cuius
scribendi genere onmis temeritas orationis videatur ab·
horrere, in ea grammatica ratione, in qua a priorum
scriptorum dicendi consuetudine eum procul abesse inter
omues constat, aut ad similitudinem aliorum dixerit aut

ι) Hic satis erit attulisse ea, quae dicit Draeger, Historische
Syntax der Lateiniechen Sprache 1 [Zweiter Theil: Zweite Emito,
Leipzig 1874] p. 406. De dativo finali, qui vocatur, disserens haec
habet verba: «In diesen freieren Anwendungen des Dativs geht Ta·
citus von allen Schriftstellern am weitesten».

1


18

79, 14 usui sc. iis, sive de quolibet est dictum, ut mi-
maculo An. IV 66, 8, XV 42, 2 eaeitio An. III 28, 6,

Cognitum est perraro cum hoc dativo coniungi geni-
tivum ex dativo illo pendentem vel praepositionem cum
nomine insequente: in istis locis Taciteis neque geneti-
vum usquam dativo subiunctum neque praepositionem ad—
ditam invenimus.

Iam pridem alii animadverterunt eas voces, quae in
’ hoc dativi usu reperiuntur, omnes vel omnes fere esse
nomina abstracta, quae vocantur. Namque, ut verbum
afferam, vox cordi propriam vim in hoc usu repudiavit.
De vocibus vestitui victui potui, quae quidem ab hac lege
recedere videntur, pauca infra dicemus.

Tum constat omnes has voces esse singularis numeri,
qua in re Tacitus veterem usum servavit. Sunt quidem
in fine mutilato, ut vulgo putatur, libri undecimi Anna-
lium voces honesta quidem, sed ex quis deterrima oreren-
tur [tristitiis multis] An. XI 38, 13, sed ex his valde
obscuris verbis aliquid contra usum omnium scriptorum
latinorum ipsiusque Taciti dicendi genus statuere audacius
sane esset.

Minoris momenti est neque tamen silentio praetere-
undum, quod nonnullis locis pro subiecto, quod dicitur,
tum est accusativus cum infinitivo coniunctus, An. IV 66, 8
miraculo erat, tum enuntiatio secundaria, quae inducitur
coniunctione illa quod, An. XIV 55, 16 mihi rubori est,
quod.

Postremo nobis dicendum est de vocibus vestitui victui
potui. Hos dativos cum iis, qui manifeste effectum quen-
dam demonstrant, eam ob causam coniungere non dubi-
tavimus, quod eodem modo atque illi cum verbo substan-
tivo connectuntur. Contra ea non dicitur 'dono esse',
'muneri esse', nedum 'domicilio esse' —- doti esse poste-
rioris videtur esse aetatis. Ea autem ratione ceteris vo-
cibus sunt dissimiles, quod hae voces non abstracta no-
mina videntur esse, sed concreta. At fortasse in
hoc usu quodam modo medium inter utrumque tenent.

